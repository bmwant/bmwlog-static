---
title: Термінологія
date: 2016-03-29 07:18:17
tags: [core, info, programming, fp]
author: Misha Behersky
language: ua
---

### Типізація

Є чотири основних категорії типізації в мовах програмування. Коротко про кожну з них.

**Типізовані / нетипізовані** - мова Assembler, наприклад, не має типів як таких, ви просто оперуєте регістрами, вона - нетипізована. Всі інші мови типізовані.

**Статична / динамічна** - в статичній типізації типи змінних і функцій встановлюються на момент компіляції програми, тобто на момент виконання програми достовірно відомо, яка змінна має який тип. В динамічній типізації тип змінної визначається в ході виконання програми.

**Сильна / слабка (стога / нестрога)** - якщо типізація слабка, то мова дозволяє в одному виразі змішувати змінні декількох типів, а перетворення будуть відбуватися атоматично і неявно приводитися з одного типу до іншого правилами, які визначає сама мова. Сильна типізація заборонить подібну операцію, наприклад, додавання числа до рядка символів.

**Явна / неявна** - явно типізовані мови вимагають вказанні типів для змінної під час її оголошення, в той час як неявні самі визначать тип на етапі компіляції чи інтерпретації.

Пайтон, наприклад, є типізованою мовою з динамічною, строгою, неявною типізацією.

### Поняття з функціонального програмування

Почнемо з простого поняття **змінної**. Змінній може бути присвоєне деяке значення. І ми можемо викликати функцію, використовуючи змінну як аргумент. Тепер введемо поняття **контексту**. Це деяка додаткова інформація про те, яке значення міститься у змінній. Розглядаємо контекст, як деяку коробку, в яку можна помістити значення.

![context](/old/article/049ff56e150e3380a8d50ba744559012.png)

Тепер ми не можемо просто застосувати функцію, оскільки результат буде залежати від контексту.

**Functors** (функтори) - знають як застосовувати функцію до значення в контексті.

Тепер уявімо, що функція теж загорнута в деякий контекст. Незрозуміло, як її використати з нашою змінною.

**Applicatives** (аплікативи) - вміють застосовувати функції в контексті до змінних в контексті.

![applicative](/old/article/6eb4c6dc994e37f2af0a0ef433f6bcb0.png)

Аплікативи "дістають" функцію та значення з контекстів і повертають результат теж у контексті.

**Monads** (монади) - застосовують функцію, що повертає _значення в контексті_ до деякого іншого значення в контексті.

![monad](/old/article/14e16a451ac2382ab77a79949fe423a1.png)

Монади можна поєднувати в ланцюжок, результатом на виході кожної ланки якого бути значення в контексті.&nbsp;Деяка сутність може бути одночасно і функтором, і аплікативом, і монадою.

### Дискретна математика

**Імплікація** - це логічна звʼязка виду "якщо _деякий факт_, то _деякий інший факт_". Перший факт є _посиланням_, а другий факт - _наслідком_. Імплікація як булева функція хибна лише тоді, коли посилання істинне, а наслідок хибний. Якщо імплікація істинна в обидві сторони (A→B і B→A) - це називається **логічною еквівалентністю** (в логічних висловлюваннях означає _тоді і тільки тоді_).

**Ідемпотентність** - це властивість обʼєкта, яка полягає у тому, що повторна дія над ним не змінює його. Наприклад, функцію можна назвати ідемпотентною, якщо застосування її з тим самим аргументом двічі не змінить результат. Те ж можна сказати відносно деякої операції. Тобто, застосування ідемпотентних функцій чи операцій декілька разів є безпечним.

### Ресурси

* [Лікбез по типізації в різних мовах програмування](https://habrahabr.ru/post/161205/)
* [Монади в картинках](https://github.com/dbrattli/OSlash/wiki/Functors,-Applicatives,-And-Monads-In-Pictures)
