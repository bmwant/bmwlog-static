---
title: Як зробити млинці
date: 2017-01-05 07:50:42
tags: [їжа, кулінарія, конкуренція, junk]
author: Misha Behersky
language: ua
---

В черговий раз я вирішив приготувати свої улюблені млинці. Як кажуть "практика - шлях до досконалості", що іншими словами означає, що мені не вдалося їх нормально зробити)

Отже, необхідні інгредієнти:

* 2 курячих яйця;
* 500 мл коров'ячого молока;
* столова ложка цукру;
* половинка чайної ложки солі;
* пакетик ванільного цукру (для класного аромату і більш солодкого смаку);
* 250 г борошна;
* соняшникова олія;

### Крок 1

Знаходимо посудину (звичайна каструля також підійде) і розбиваємо туди яйця. Додаємо туди цукор, сіль і ванільний цукор також.

![step1](/old/article/d54a924b5ab23adcb4c5af48fbc39112.jpg)

### Крок 2

Додаємо молоко і поступово, перемішуючи, додаємо борошно. Можна використовувати вінчик, міксер чи навіть звичайну ложку. Головне, щоб вийшла однорідна маса без грудочок. В результаті маємо отримати рідину, що за консистенцією нагадує рідку сметану.

![step2](/old/article/13bc7c64d6ce3396a91cc7a8c3777bc6.jpg)

### Крок 3

Додаємо столову ложку олії (щоб уникнути пригоряння) і, злегка нагрівши сковорідку, рівномірно виливаємо черпак, починаючи з центру. Хвилини на середньому вогні буде досить, щоб перевернути на іншу сторону і зачекати ще секунд 30.

### Результат

З даної сировини ~можна видобути нафту~ отримаємо приблизно 7 млинців (залежить від розміру сковорідки і величини черпака).

![result](/old/article/86c5a86690123064841698eebcd35ca3.jpg)

Готові млинці краще всього вживати гарячими з арахісовою пастою/нутеллою та бананами. І не забудьте про напій. Хештег какао.

### Увага

* Використовуйте рафіновану олію. Я знайшов нерафіновану від бабусі: вся кухня була в диму і змусити млинець не пригоряти таким чином набагато важче.
* Ванільний цукор - не те ж саме, що ванілін. Так, звучить схоже. Ні, вам потрібний **ванільний цукор**.

![attention](/old/article/2d4f1fabe989391ab84f1b50ec1dc6a0.jpg)

### Смачного!
