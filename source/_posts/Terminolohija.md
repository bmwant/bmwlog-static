---
title: Термінологія #2
date: 2016-03-29 07:18:17
tags: [core, info, programming, fp]
author: Misha Behersky
---

<h3>Типізація</h3>

<p>Є чотири основних категорії типізації в мовах програмування. Коротко про кожну з них.</p>

<p><strong>Типізовані / нетипізовані</strong> - мова Assembler, наприклад, не має типів як таких, ви просто оперуєте регістрами, вона - нетипізована. Всі інші мови типізовані.</p>

<p><strong>Статична / динамічна </strong>- в статичній типізації типи змінних і функцій встановлюються на момент компіляції програми, тобто на момент виконання програми достовірно відомо, яка змінна має який тип. В динамічній типізації тип змінної визначається в ході виконання програми.</p>

<p><strong>Сильна / слабка (стога /&nbsp;нестрога)</strong> - якщо типізація слабка, то мова дозволяє в одному виразі змішувати змінні декількох типів, а перетворення будуть відбуватися атоматично і неявно приводитися з одного типу до іншого правилами, які визначає сама мова. Сильна типізація заборонить подібну операцію, наприклад, додавання числа до рядка символів.</p>

<p><strong>Явна / неявна</strong> - явно типізовані мови вимагають вказанні типів для змінної під час її оголошення, в той час як неявні самі визначать тип на етапі компіляції чи інтерпретації.</p>

<p>Пайтон, наприклад, є типізованою мовою з динамічною, строгою, неявною типізацією.</p>

<h3>Поняття з функціонального програмування</h3>

<p>Почнемо з простого поняття <em>змінної</em>. Змінній може бути присвоєне деяке значення. І ми можемо виклакати функцію, використовуючи змінну як аргумент. Тепер введемо поняття <em>контексту</em>. Це деяка додаткова інформація про те, яке значення міститься у змінній. Розглядаємо контекст, як деяку коробку, в яку можна помістити значення.</p>

<p><img alt="" src="/img/article/049ff56e150e3380a8d50ba744559012.png" style="height:250px; width:160px" /></p>

<p>Тепер ми не можемо просто застосувати функцію, оскільки результат буде залежати від контексту.</p>

<p><strong>Functors</strong> (функтори) - знають як застосовувати функцію до значення&nbsp;в контексті.</p>

<p>Тепер уявімо, що функція теж загорнута в деякий контекст. Незрозуміло, як її використати з нашою змінною.</p>

<p><strong>Applicatives</strong> (аплікативи)&nbsp;- вміють застосовувати функції в контексті до змінних в контексті.</p>

<p><img alt="" src="/img/article/6eb4c6dc994e37f2af0a0ef433f6bcb0.png" style="height:346px; width:931px" />Аплікативи&nbsp;&quot;дістають&quot; функцію та значення з контекстів і повертають результат теж у контексті.</p>

<p><strong>Monads</strong> (монади) - застосовують&nbsp;функцію, що повертає <em>значення в контексті </em>до деякого іншого значення в контексті.</p>

<p><img alt="" src="/img/article/14e16a451ac2382ab77a79949fe423a1.png" style="height:419px; width:306px" /></p>

<p>Монади можна поєднувати в ланцюжок, результатом на виході кожної ланки якого бути значення в контексті.&nbsp;Деяка сутність може бути одночасно і функтором, і аплікативом, і монадою.</p>

<h3>Дискретна математика</h3>

<p><strong>Імплікація</strong> - це логічна звʼязка виду &quot;якщо <em>деякий факт</em>, то <em>деякий інший факт</em>&quot;. Перший факт є <em>посиланням</em>, а другий факт - <em>наслідком</em>. Імплікація як булева функція хибна лише тоді, коли посилання істинне, а наслідок хибний. Якщо імплікація істинна в обидві сторони (A&rarr;B і&nbsp;B&rarr;A) - це називається<strong> логічною еквівалентністю</strong> (в логічних висловлюваннях означає <em>тоді і тільки тоді</em>).</p>

<p><strong>Ідемпотентність</strong> - це властивість обʼєкта, яка полягає у тому, що повторна дія над ним не змінює його. Наприклад, функцію можна назвати ідемпотентною, якщо застосування її з тим самим аргументом двічі не змінить результат. Те ж можна сказати відносно деякої операції. Тобто, застосування ідемпотентних функцій чи операцій декілька разів є безпечним.</p>

<h3>Ресурси</h3>

<p><a href="https://habrahabr.ru/post/161205/" target="_blank">Лікбез по типізації в різних мовах програмування</a></p>

<p><a href="https://github.com/dbrattli/OSlash/wiki/Functors,-Applicatives,-And-Monads-In-Pictures" target="_blank">Монади в картинках</a></p>

<p>&nbsp;</p>